Komm ans Fenschter Emma , dr Owe isch so schön .
E wunderbare Owe .
Un wie guet dr Holder riecht .
Diss kummt üss-em Garte .
Wie stille isch alles , …
so feierlich .
Ja so stimmungsvoll .
« Goldich fahrt dr Sunnewaue , D' Vöjele duen guet Nacht sich saue . Am Himmel wissi Schäfle stehnUn d' Natür will schlofe gehn » .
Welle mir au schlofe gehn ?
« Goldich fahrt dr Sunnewaue , D' Vöjele duen guet Nacht sich saue .
Am Himmel wissi Schäfle stehn Un d' Natür will schlofe gehn » .
D' Sunn schickt de letschte Gruess eb se untergeht , no kumme d' Sternle , alles sehnt sich noch Ruehj …
d' Blüemle hänke d' Köpfle zamme un schmüse mitnand .
Emma welle mir 's au so mache wie d' Blüemle ?
Ach jetz möcht ich so unter Blueme leje un in e Zauberschlof versinke un träume , …
ewig traime .
« Wenn lieblig s' Oweglöckel töntIm küehle Owewind , » Do isch 's so heimlig , so schön , |:Daheim bie Frau un Kind :| . Alfons , gib mir jetz e Schmutz .
« Wenn lieblig s' Oweglöckel tönt Im küehle Owewind , » Do isch 's so heimlig , so schön , |:Daheim bie Frau un Kind :| .
Alfons , gib mir jetz e Schmutz .
Der erscht .
Min goldichs Emmäjele , min Herzkäferle .
Helaba , …
was mache denn die uff unserem Zimmer ?
Pardon , mit wem haw ich d' Ehr ?
Diss Zimmer isch schun bsetzt .
Wie Sie sehn vun uns .
Ja , awer vun uns au .
Diss versteh ich nitt .
Diss-isch licht ze verstehn .
Ich hab mich mit minere Frau vor-ere halwe Stund do inlogiert .
Diss isch jetz awer dumm .
Ich hab doch telephonisch e Zimmer bstellt un no hett uns s' Maidel diss Zimmer gänn .
Jetz wurd 's hell .
Ich hab e Depesch gschickt un bin no direkt in in diss Zimmer .
— — Dü Mamme , do welle mr halt unser Bimbelebaasch nämme un uff d' Wohnungsjacht gehn .
Diss isch mir jetz sehr leid .
Alfons Lieblich , Schriftsteller , …
mini Frau .
Felix Kächele , Friseurmeischter , mini Frau Schülli , geboreni Spritzer .
Höer Alfons , diss kenne mir nitt zue gànn , mir Jungi solle do bliewe un die zwei Alte solle gehn ?
.
Nein Alfons .
Wenn dü meinsch .
Herr Kächele , mini Frau will nitt hann , dass sie so viel Umständ solle hann , .
also wäre mir uns e ander Zimmer gänn lonn .
Diss isch jo alles racht natt vun Ihne , awer diss könne mir nitt annäme .
— Mir Alti muehn de Junge Platz mache , diss isch emol eso im Läwe .
Wenn ich mich nitt trumbier Madame Lieblich , sinn Sie uff dr Hochzittsreis ?
Ja Madame Kächele ich un min Mann , …
hitt isch unser Hochzittsdaa .
Unsere au …
gell Frau ?
Was …
Sie hann hitt au Hochzitt kett ?
Ja Madamele « hitt » vor 25 Johr .
Ja mir fiehre hitt « Silwerni Hochzitt » .
Un drum hann mr de « Kalte Jager » widder uffgsuecht , will m'r do s' erschte Mol gschlofe hann , gell Mamme .
O wie nett .
Unseri herzlichschti Gratulation !
Au mir wünsche ihne alles Glück .
Dito , dito mit Sänft .
Felix , redd nitt so wüescht .
Was heisst wüescht , bie mir kummt 's vun Härze .
Dü hesch allewill ebs an mir üsszestze .
— Un e Dursch haw ich jetz vun dem viele babble .
Hopp , do here , …
es gilt , Gsundheit !
Ja , ihr Jungi do betrachte uns Alti , …
un do mini lieb , alt Pflutt , 12 Kinder hett se mir gschenkt .
Joo , …
lüj nitt eso , …
nurre 10 Madame .
Poo , es kummt uff zwei nitt an : « Schön ist die Jugend sie kommt nicht mehr » .
Entrez !
Jetz huckt der alt Gitzkräuje au noch do .
Höre , diss Zimmer isch bsetzt .
Ich weiss-es Isidor .
Nix ze Isidor …
Dominik häiss ich als noch verstande ?
Mintwäje au Dominik , .
also mir sinn einig .
Do näme ihr e anderes Zimmer ?
Nein , nein !
Ja , welle ihr e anders Zimmer ?
Nein , nein , diss gänn mir nitt zue .
Ja , do kummt jetz kenn Söj drüss , gschweje ich .
Ja welle nr alli vier in diss einte Bett leije ?
Nein , nein !
Gänn uns e ander Zimmer , mir bliewe noch e bissel bienander .
Näme unser Gepäck glich mit , gälle Hironimus .
Dominik häiss i !
Dräkender Möbe …
un kenn Centime Trinkgald .
Also hat Gott die Welt geliebt un ich minni Frau !
…
Gsundheit !
Wenn ich Sie so betracht Madame Kächele muess ich grad an mini Mama denke .
— O mini Mama .
Awer , awer nitt griene .
Joo , es macht jo nitt weh .
Alfons , geh dätsch mir doch e frisch 's Mouchoir hole im Koffer .
Ich lauf Herzele .
Ich will doch au lueje ob unser Gepäck alles bsorit isch un was füer e Zimmer ass m'r hann .
Allons Madame Lieblich , mr grient doch nitt wenn mr uff dr Hochzittsreis isch , do isch mr luschti , stosse mr an un trinke , diss gitt Stimmung .
Gsundheit !
Jo Monsieur Kächele , ich bin dr Win nitt gewohnt .
uff einmol stejt er mir in de Kopf .
Diss isch jo grad racht am Hochzittsdaa .
Un e Frau isch nitt netter , ass wenn se e bissel angspritzt isch .
Ich weiss gar nitt , ich hab so e Angscht uff mir , ich bin hitt zuem ersehte Mol mit mim Mann allein .
Zum erschte Mol , …
ja wie lang kenne denn ihr enander ?
Zwei Monet .
Ich hab mine Alfons lehre kenne im Concert vum Jungfraueverein un will er minere Mama so guet gfalle hett , haw ich ne ghirot .
Mir kenne uns küm , ich hab-em noch nitt emol e Schmutz gänn .
Joo , diss glauwi jetz doch nitt , er isch doch jetz Ihr Mann .
Ei jeds Mol wenn ich-em e Schmutz hab welle gan isch ebber kumme .
Diss isch dumm .
Awer wie er jetz kummt no gänn Sie-em e Schmutz , do kann kumme wer will , der Mann isch jo ze bedüre .
Un dr Alfons isch doch so guet , so herzensguet geje mich , wenn er nurre so bliet , denn ich hab als schun vun mine Kamrädle ghöert , ass d' Männer als andersch wäre , wenn mr e Wiel ghirot isch .
Do wär ich tiefunglücklich , wenn minner Mann grob geje mich dät wäre .
Ich hab ganz vergässe für d' Mamme ze fröje , was ich no mache soll , ass er widder guet geje mich isch .
Mini guet Mamme , …
ich hätt nitt solle hirote .
Nit verzwiefle Madämele , mir Männer sinn nitt so böes .
E jeds Wiewele hett e Mittel um de Mann widder guet ze mache , mr mues es nurre wisse anzewände .
O saue Sie mir 's Monsieur Kächele , ich bin ne arich dankbar defuer .
Vun Härze gärn , worum soll ich denn im e so e liewe , junge Frauele kenn Gfalle mache .
Trinke mr noch e mol no will ich 's ne saue .
Uff Ihr Wohl !
Der Win isch awer starik ich bekumm ganz warm devun .
Naja Sie soll jo warm wäre .
Awer jetz basst Sie uff .
Wenn e Mann emol wuetig isch oder brummig , no geht sin Wiewele ane , nimmt ne um de Hals un saat ganz zärtlich : Was hesch denn Männel , alle sej widder guet zue dim Fraule , bekummsch e gueter Schmutz .
— Do kann kenn Mann widderstehn , er wurd weich wie dr Butter in dr Sunn .
Isch diss sicher wohr ?
Ganz sicher .
Jetz browiere mrs emol glich , ass ich sieh ob Sie 's au recht kapiert hett .
Also ich bin dr Mann un Sie d' Frau un ich hab e Wuet wäje-nem Zmiddaesse .
Wie .
ich soll .
jo diss schikt sich doch nitt .
Allewäj , Sie mues , ass Sie 's lehrt , .
es isch jo nurre e Prob , .
es isch jo nitt ernscht .
E Gottsnamme denn , .
ja was soll ich mache ?
Also ich bin Ihr Mann un händel mit-ne wäje-nem Esse , will 's angebrännt isch .
Zerscht will ich noch eins trinke , ass ich rächt in de Wuet kumm .
— So jetz geht 's los .
Dunterwätter noch emol , was isch diss fuer e Esse hitt .
Diss schmekt angebrännt …
un ze viel Salz isch au dran .
Pfui Dejfel schmeckt diss .
— Jetz redd Sie ebbs .
Jo weisch Mann ich hab grad e Moment nüssgeluejt un do isch 's mir angebrännt , awer nurre e bissele , mr schmeckt 's küm .
Natirli e Uessredd hesch allewill uff dr Pfann .
Herrschaft de ganze Daa schafft mr un wenn mr heim kummt mit-eme Mordshunger , isch 's Esse nix .
Herr , …
e Millione …
Hopp , jetz fallt Sie m'r um de Hals un gitt Sie mr e Schmutz .
Alle Männel sej doch widder guet mit dim Fraule .
Un e Schmutz jetzt sunsch wurr i nitt guet .
Bekumsch au e Schmutz liebs Männel .
Noch einer !
Min liebs goldichs Wiewele .
Emma !
Felix !
Hesch mir e Mouchoir min liewer ?
Bisch do Schülli , .... Da …
jerum jetz haw ich e …
!
Na , es macht nix , es isch üss mit uns zwei , dü hesch mir d' Ehe gebroche in de Aerm vum e andere Mann .
Pfui !
Alfons , e so ebbs glaubsch dü vun mir ?
Hesch nitt dr Monsieur verschmutzt vor mine Aue .
Was wurd do dini Mame saue ?
Diss isch nitt nowel vun Ihne Madame e -n- alte Mann ze verfüehre .
Noch so jung un schun so verdorwe .
So nett kannsch gar nitt zue mir saue : Min goldichs Wiewele .
Do hesch nitt an d' Kinjelemoor gedänkt .
Sie schiene mir e rächter Kinjelebock ze sinn , Sie .
Pfui !
E Millione Rasiermesser , ich e Kinjelebock ?
Diss isch ze starik , diss sollsch mir büese !
Was isch denn diss für e Krambol ?
Do wurd nitt ghän - delt , ihr sinn do nitt in dr Franzesch Kammer , ihr sinn do im Kalte Jager .
Ihr sinn m'r noch e Pratik , zerscht trinke nr mitnand un no verhaue nr enander .
Bringe Sie mini Köffer ich reis ab .
Unser Gepäck au , mir gehn au los .
Jo mache ass'r los kumme .
Sie gänn jo doch kenn Trinkgelder .
Diss isch mir e netti Söjerej un ich hab 's so guet gmeint .
ab ) .
Nein so e Hochzittsreis .
Nein ich kenn mi nimi , o jeh , jetz bekumm ich au noch Selbstmordgedanke , ich geh ans Wasser un hänk mich uff .
Alfons !
!
Jetz macht Sie 's doch , was ich Sie vori gelehrt hab .
Alfons , Männel , sej doch widder guet zue dim Fraule , .
ich gib dir au e Schmutz , de erschte .
— — Vun dim Emmäjele wie dich so gern hett .
Ich kann nimi böes sinn .
Min goldichs , herzichs , zuckerichs Emmäjele .
Bravo , gell s' hett gholfe , …
do wurd e jeder Mann weich .
Siehsch Schülli ich hab dere junge Frau gsaat , sie soll in ihrem Männel nurre e Schmutz gänn wenn'r böes isch , no wurd er grad widder guet .
Isch 's nitt oso gsinn , Madame Lieblich ?
Mir hann 's nurre browiert .
Doch so isch 's gsinn Madame .
— Un dü min büeser Alfons hesch so ebbs wüeschts vun mir gedänkt ?
Ich hab jo nurre dich gern .
Höer Alterle , so Lektion losch mir awer in Züekunft unterwäjs .
Ejer Gepackdings isch gerüscht , im Hüssgang steht 's .
Höere Lorenz , …
Waas , Lorenz ?
!
E..e.. Dominik , …
sähn'r jetz weiss ich dene dauwe Name .
Also , traue Sie 's Gepäck widder nin , mir bliewe alli widder do .
Nix do als nüss , ihr Gitzkräje , nitt emol e Trinkgeld …
Ah drumm han ihr mir als d' Hand eso aneghebt .
Un au von mir .
Merci ihr Herrschafte , ich habs jo gewüesst , ass ihr nitt so sinn .
Wann'r ebs brüche , saue 's nurre im Dominik ich wäiss alles un bsori alle .
20 Fränkle , ass sinn doch anstandigi Litt .
Ich glaub mir kenne abkumme .
Ja kumm Mamme mr welle gehn , ass die Litt ins Bett kumme .
Alle guet Nacht biesamme !
Helaba Alterle , es wurd nimi browiert .
Komm jetz .
Guet Nacht .
— Amesiere ejch guet .
Allons — Felix !
Wenn nurre der Lüsangel de Kinjelestall züe macht !
